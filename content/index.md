---
title: "Om Joel Sandström"
---
Min me-sida i kursen oophp
=========================

En presentation av mig Joel Sandström:
---------------------------------------

[FIGURE src="image/joel.jpg?h=400" class="index-main right" caption="Så här kan jag se ut när jag lajvar"]

Jag är bosatt i Kista, Stockholm, en på det hela taget trevlig stadsdel, största fördelen är dock att det är nära till jobbet. Jag jobbar sedan ett par år tillbaka som projektledare på Tele2. Vanligtvis består projekten av implementation av telefonväxlar åt företag eller kommuner.

På fritiden tycker jag om att ägna mig åt levande rollspel (lajv), det kan beskrivas som att spela teater utan ett manus. Man spelar en roll utifrån vissa givna förutsättningar utan att veta vad som kommer att hända härnäst.

En stor del av fritiden går också till att träna på gym samt numer även till att plugga webprogrammering. Jag har i början av 2000-talet läst digital mediedesign, där även en del webprogrammering ingick men det är verkligen kunskaper som behöver fräschas upp.

Utöver digital mediedesign, har jag tidigare läst statistik, filmvetenskap och filosofi, samt enstaka kurser i statsvetenskap, litteraturvetenskap och matematik. Mina studier har haft mer fokus på att vara roliga än att vara nyttiga och det är nog först nu vid 40-års ålder som jag tror mig börja hitta vad jag faktiskt vill göra när jag blir stor, vilket är någon form av programmering eller åtminstone projektledning med förståelse för den programmering som görs.

Jag har nog ända sedan jag började i skolan varit intresserad av problemlösning av olika slag. Först var det matematiken som stod för en stor portion av problemlösningen och jag slukade böcker med matematiska tankenötter. Sedan blev det lite mer programmering där jag funderade på hur saker kunde lösas (mest var det Turbo-pascal som användes på den tiden). För att på universitet bli mer fokus på humaniorans promblem i filosofins värld. därifrån tillbaka till matematiken i form av statistik och sedan arbeta med kombinationen av statistik och filosofi som blir den beslutsteori som ofta används inom projektlederiet. Och nu ett försök att komma tillbaka till att vara lite närmare tekniken och lösa tekniska problem själv.
