---
---
Redovisning kmom01
=========================
Första kursmomentet i objektorienterad php-programmering. Jag kan inte direkt säga att jag har tidigare erfarenhet av objektorienterad programmering eller någon tidigare uppfattning om metoden. det skall med andra ord bli väldigt intressant att lära sig.

Själva programmerings-delen med gissa numret gick tämligen enkelt och smidigt, däremot att få till labbmiljön och redovisningssidan tog betydligt längre tid och jag hade stora bekymmer med phpunit, make och xdebug, som alla krånglade på lite olika sätt men ändå till viss del relaterade. Oftast var det ju make kommandot som varnade och då fick man försöka lista ut vad som behövde göras. Jag hade verkligen önskat mer guidning kring installation av phpunit och xdebug i debian på en Windows-maskin. Nu finns det en del foruminlägg som man kan hitta efter lite letande, men sidorna om labbmiljön borde göras tydligare med att dessa tillägg behövs och hur man installerar dem. Git hade jag också en del problem med eftersom jag lyckades skapa repot med en readme-fil vilket ställde till det när man skulle skapa en ny master sedan, det löstes dock genom en push -force som skrev över readme-filen.

I gissa numret så kom jag som sagt igång smidigt och enkelt och programmeringen kändes tydlig. Möjligtvis något oklart hur man skulle hantera formuläret, i kravet stod att endast index fick hantera POST-variabeln, vilket gör att man inte kan ha en processing-sida, samtidigt skulle man som extrauppgift lägga till header för att undvika varningar vid reload av index, det innebär ju att det behövs en processing-sida. Jag valde att lägga in viktiga variabler i sessionen snarare än att jobba med hela objektet. Främst berodde det på att jag fann det lite svårt att komma åt variabler som låg en bit in i objektet på ett smidigt sätt. Jag valde därför att göra en lite plattare kod med färre nivåer då jag tycker att den blir lättare att läsa och följa. I ett mer resurskrävande program skulle det eventuellt vara bättre att bara använda sig av objektet i sessionen mot att det blir lite mer djup i koden.

Me-sidan har jag pga. tidsbrist nästan rakt av kopierat från designkursen. Vad jag upptäckte var att den mapp där jag tidigare sparat LESS-kod i designkursen inte fanns i det här repot, vilket gjorde att jag för tillfället bara kopierat CSS-koden för att få ett trevligare utseende på me-sidan. Jag får se om jag fortsätter att bara ändra CSS eller om jag lite längre fram går över till LESS och skapar en ordentlig struktur för det.

Mitt TIL för detta moment blir nog hur viktigt det är med tydliga instruktioner i dokumentationen. Mycket av mina problem med labbmiljön uppstod för att jag hade svårt att hitta rätt information när vissa delar saknades. Men också för att en del dokumentation var gammal vilket gjorde att de Debian-kommandon jag kopierade, installerade fel versioner. Hade jag läst noggrannare hade jag nog undvikit det här med versionerna, men det visade mig ändå hur viktigt det är med tydliga och uppdaterade instruktioner.
