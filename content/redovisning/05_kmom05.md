---
---

Redovisning kmom05
=========================

Kmom05 i det här momentet fick jobba med MySQL och PHP PDO inom ramverket, det påminde i mångt och mycket om hur vi arbetade med PHP PDO och SqlLite i första kursmomentet. Den stora skillnaden var väl att man behövde konfigurera för både utvecklingsmiljön och produktionsmiljön och att de är olika. Den andra stora skillnaden var att programmera inom ramverket med de begränsningar och förutsättningar som finns där.

Redan i övningen "Kom igång med PHP PDO och MySQL (v2)" programmerade jag något av en grov controller istället för att kopiera den kod som fanns. Att överföra koden från övningen till en controller i Ramverket var relativt enkelt. det jag kände att jag stötte på en del bekymmer med var renderingen av vyerna, som det är nu är det upp till fyra rader av att addera vyer till page innan funktionen renderar alla. Jag ville här egentligen ha en funktion som kunde ersätta alla "page->add" som användes men hade inte riktigt tid att få till det. Jag hade också velat göra en plattare controller men hade svårt att hitta lämpliga stycken att föra över till funktioner eller en annan klass. Mycket tid gick åt till att försöka lista ut bakomliggande kod i ramverket för att se vilken typ av argument som dess funktioner skulle godta, tyvärr hittade jag inte vad jag ville. Jag hade också velat bygga upp vyerna annorlunda med navbaren i ett breadcrumbfält, den tanken kom dock ganska sent in i uppgiften och i och med att jag redan var försenad så la jag inte mer tid på den. Den finns med andra ord stor potential för förbättringar.

Databasmodulen var enkel att använda och jag tänkt knappt på att det var en modul. När grunderna väl var konfigurerade så var det som vilken annan funktion i ramverket som helst. Jag har på grund av tidsbrist nöjt mig med grundfunktionerna och användarvänligheten ser ut ungefär som den som finns i grundkoden, jag känner dock att den sidan är relativt användarvänlig och har haft lite svårt att se vad jag kan förbättra utan att lägga ner lång tid på designarbete. Gällande kodstrukturen så finns det utrymme för att dela upp den mer och lyfta ut delar till egna klasser och funktioner. Jag har dock delat upp den en aning från grundkoden och låter renderingen av ett formulär ligga i en egen funktion skild från den kod som hanterar resultatet från formuläret.

Något jag lärde mig i det här kursmomentet är hur svårt det kan vara att bygga en controller med bra platt struktur och bibehållen funktion. Jag lärde mig också att man kan ha stor nytta av ramverkets redan färdiga funktioner men att man kan behöva insikt i den bakomliggande koden för att verkligen kunna utnyttja ramverket väl. Man kan väl enkelt säga att jag lärde mig att jag behöver lära mig mer om de användargränssnitt som finns i ramverket för att kunna utnyttja det effektivare.
